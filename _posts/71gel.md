---
layout: post
title: "71 ᲚᲐᲠᲘ"
date: 2024-05-11T00:00:00-05:00
draft: false
image: "71gel.webp"
---

- შენ, რა.. პოლიტიკაში წახვედი?
- ..
- არა, მაინტერესებს, გიხდიან რამეს?

მომენტი, როცა პასუხი არ გაქვს.

- რეიტინგიც არ გაქვს და რას წერ.

არც ერთზე არ მიფიქრია, არც ფულზე და არც რეიტინგზე, რატომღაც სამშობლოს უფრო მაღლა ვაყენებ. გული იმაზე დამწყდა, რომ ამის ახსნით სასაცილოდ უნდა გამოვჩენილიყავიდა გავჩუმდი...

ფულზე გამახსენდა და ანგარიში შევამოწმე. 71 ლარი აღმომაჩნდა... ვიცოდი საღამოს ბავშვები აპირებდნენ აქციაზე წასვლას და როგორ შევეჩხირო მეთქი, მაგაზე მეტი მქონდა საფიქრალი.

გრძნობა კი ერპიროვნული ამყვა, ამ თემაზე მე არ დავურეკავდი არავის, მაგრამ ყველამ ეტყობა თავისი საქმის იცის.

აქციაზე წასვლა კი ადვილად გამომივიდა, გზიდან დავურეკე სოფოს: „მამა, აქ ვარ და შეგიძლია მნახოვო.“ მივედი და მწყობრშიც ვევეჩხირე, ვეღარ მითხრეს უარი, თორემ ჩემი გულისათვის ერთი კარგი კაცი დარჩა თელავში.

გზაზე ქალაქისკენ მიმდინარეთა რიცხვი უფრო მეტი იყო, თითქმის კოლონად მივდიოდით, ვფიქრობდი და მინდოდა, ყველა აქციაზე წასულიყო. ბევრს ჩვენზე ვერავინ ვერი იტყვის და რუსეთთან ომში თითოეული მნიშვნელოვანია.

ვფიქრობდი იმ ზარზეც.. მაინც ვფიქრობდი..

ვფიქრობდი დარბევაზეც, უფრო მეტად, იმიტომ, რომ სოფო იყო იქ..

ყველაფერმა ამაღლებულად ჩაიარა ბოლოს. ჩვენ ცოტა მაშუტი შეგვეშალა და რუსთაველიდან რიყემდე ფეხით ვიარეთ. 

ვიარეთ და რამდენი ვიყავით, ალბათ ყველაზე კარგად ჩვენ ვნახეთ.

დავსველდით კარგად, დავიშალეთ ნებით...

ვინერვიულე ერთ რამეზე, მეტეხის კედელზე ზემოდან იდგნენ ახალგაზრდები, ვერ მოვაშორე თვალი, ძალიან მეშინოდა, დროშები ჰქონდათ გაშლილი და საყრდენი იქ არაფერია... ღვთის მადლით ყველაფერი კარგად იყო.

კიდევ ვუცქირეთ გორგასალის მარჯვენაზე დროშის დამაგრებას... იმედია მოვა დრო და აღარ მოხსნიან

71 ლარით დავბრუნდი სახლში.


